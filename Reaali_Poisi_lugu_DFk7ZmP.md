Poiss on vabadussõjas langenud Tallinna õpetajatele ja õpilastele
püstitatud mälestussammas, mis asub Tallinna Reaalkooli kõrval. Kuju
originaali autoriks on Ferdi Sannamees, kelle projekti järgi valmis
alasti põlvitav kuju.

Kuju hakati planeerima juba aastal 1923, kui võeti vastu otsus
mälestusmärgi rajamiseks. Aastal 1924 korraldati korjandus ning 1925.
aastal loodi selle jaoks komisjon. Kuju pidulikul avamisel aatal 1927
oli kohal pea tuhat inimest. Nende hulgas ka riigivanem Jaan Teemant,
haridusminister Jaan Lattik ja kindralleitnant Johan Laidoner. Tollel
päeval oli väga suur lumetuisk.

Materjali kuju tegemiseks andis tehase Arsenal juht ning Poiss sulatati
Peeter Suure ausamba saabastest ja käest. Kuju modelliks oli Tallinna
Poiste Kommertskooli õpilane Harry Nurmet-Neumanskraft.

Kui kuju esimest korda pärast vene okupatsiooni algust eemaldati, siis
oli rahvas rahutu ning avaldas oma meelsust hümni laulmise ja
kogunemistega. Kui algas saksa okupatsioon toodi kuju algsele kohale
üsna ruttu tagasi.

Aastal 1948 eemaldas nõukogude võim kuju uuesti ning hävitas selle,
võrreldes eelmise eemaldamisega oli rahvapoolne protest palju vaiksem.

Iseseisvuse taastamise perioodil algatati arutelu kuju taastamiseks ning
saadi linnapoolne nõusolek. Kuju taastama pidanud skulptor Ekke Väli
valmistas aga ilma pea ja käteta vähendatud koopia, kuid "Monument
monumendile" paigutati Reaalkooli ruumidesse ning taastati ka algne
Poiss, mis avati Eesti Vabariigi 75. sünnipäeval. Poisi juures toimuvad
pidulikud aktused vabariigi aastapäeval ning selle juures pannakse pähe
koolimütsid.

-   **Olulised kuupäevad**

    -   13.11.1927 - Poisi püstitamine

    -   23.09.1940 - punavõim eemaldab kuju

    -   28.08.1941 - saksa okupatsioon ja Poisi tagasitoomine

    -   29.03.1948 - punavõim eemaldab kuju

    -   23.02.1993 - kuju koopia taaspüstitamine

-   **Olulised isikud**

    -   Ferdi Sannamees - kuju projekti ja originaali autor

    -   Harry Nurmet-Neumanskraft - kuju originaali modell

    -   Ekke Väli - "Monument monumendile" autor
